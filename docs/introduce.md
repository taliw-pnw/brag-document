# Who is Taliw?

<iframe src="https://gravatar.com/taliw8c901cf75b.card" width="375" height="450" style="border:0; padding:0;"></iframe>

## แนะนำตัว

สวัสดีครับ ผมชื่อ ตะหลิว (Taliw) ครับ เป็น Product Developer (Software Engineer) ที่ทำงานอยู่ที่ [ODDS-TEAM](https://odds.team/) ครับ ตอนนี้อยู่ทีม Orion (ชื่อเดิมคือ LeSSEx : LeSS Example) ซึ่งทำงานให้ลูกค้าในฝั่งของการลงทุน (Investment) เป็นหลัก

## Taliw at ODDS

ผมมีประสบการณ์ในการทำงานกับ ODDS-TEAM มาปีนี้เป็นปีที่ 3 แล้วครับ โดยเริ่มต้นจากการเข้ามาเป็นสหกิจศึกษา (Co-operative Education) ในปี 2022 และได้ทำงานในทีมที่ตั้งขึ้นใหม่ชื่อมา Mola Mola ผ่านร้อนผ่านหนาวมาด้วยกันหลายโปรเจกต์ครับ ก่อนจะเติบโตไปอีกขั้นสู่การเป็น Apprenticeship Year ช่วงแห่งการเรียนรู้ตลอด 1 ปีพร้อมกับการทำงานจริงให้ลูกค้า ซึ่งรอบนี้ก็ได้ทำงานกับพี่ ๆ ทีม Whale ครับ ทำด้วยกันมา 2 โปรเจกต์ ก่อนจะได้ไปทำงานกับทีมใหม่

ทีมใหม่ที่ตั้งขึ้นมานี้ เป็นทีมเฉพาะกิจที่ลูกค้าต้องการให้ทำงานในโปรเจกต์ที่เคยทำมาแล้วกับทีม Whale ครับ นำระบบที่เคยทำมาแล้วมาปรับปรุงให้ดีขึ้น มีประสิทธิภาพมากขึ้น และให้มีความยืดหยุ่นต่อการใช้งานมากขึ้นครับ และเราได้เติบโตไปอีกขั้นจาก Apprenticeship Year สู่ Journey Year ครับ ไปออกท่องยุทธภพ สู่ดินแดนของ Orion (LeSS Example) ครับ

ที่ ODDS-TEAM ผมได้เรียนรู้การทำงานในรูปแบบ Agile และ Scrum ครับ ได้เรียนรู้การทำงานเป็นทีม การทำงานร่วมกันกับคนอื่น ๆ การสื่อสารที่ดี การทำงานให้มีประสิทธิภาพมากขึ้น การพัฒนาตนเองให้ดีขึ้นอยู่เสมอครับ
