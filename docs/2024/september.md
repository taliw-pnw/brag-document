# September to November 2024

ODT X Bangkok University

ช่วงกลางเดือนมี Quest จากพี่ <Badge type="info">RuuF Twin</Badge> เพื่อหาคนไปช่วยสอน CSS/JS ในรายวิชา Web Technology ที่ ม.กรุงเทพ เอาเข้าจริง ๆ ก็เหมือนจะได้สอน Ruby on Rails ไปด้วย กลายเป็นว่าเราได้เรียนรู้สิ่งใหม่ไปในตัว เพราะยังไม่เคยเขียนมาก่อน หลังจากที่ได้ยินมาสักพักใน ODDS กลางปีแล้ว

![Bangkok University](/images/2024/september/IMG_4186.png)

การเป็นผู้ช่วยสอนหรือ TA ไม่ใช่เรื่องใหม่สำหรับผม เพราะตอนที่อยู่ในรั้วมหาวิทยาลัยก็มีโอกาสได้เป็น TA บ่อย ๆ รวมทั้งเป็น Grader บ้างในบางรายวิชาที่เราไม่สามารถไป Onsite กับน้อง ๆ ได้ ที่ผ่านมาน่าจะเป็น TA ไปแล้ว 3 - 4 ครั้งได้ ให้กับรายวิชาเกี่ยวกับ Programmimg อย่าง Python, Java และ Web Application

ในการสอนครั้งนี้ ใช้เวลาทั้งหมด 15 สัปดาห์ โดยในสัปดาห์แรกมีชื่อว่า "Begin with the end in mind" บรรยากาศในการเรียนวันนี้เราจะทำให้เหมือนกับวันแรกที่เราพาน้อง ๆ onboarding เราให้น้อง ๆ ติดตั้งสิ่งที่เราต้องใช้ไปจนถึงเห็นสิ่งที่เราจะทำในอนาคตว่าจะเป็นแบบไหน แต่เนื่องจากเครื่องคอมพิวเตอร์ในห้องแลปเป็นเครื่อง Windows เราจึงพาน้อง ๆ ติดตั้ง WSL เพื่อใช้งาน rbenv ในการติดตั้ง ruby และ ruby on rails ซึ่งเป็น Framework หลักที่เราจะใช้ในการเรียน หลังจากนั้นก็ Clone โปรเจกต์ที่เราจะทำ นั่นก็คือ Todos App มาเล่นกันว่า มันทำอะไรได้บ้าง และฟังพี่รูฟเราถึงสิ่งที่เราจะทำใน Course นี้ ทั้งการ Develop, Testing ไปถึงการ Deployment

![ODT class at BU](/images/2024/september/IMG_3824.png)

ถึงตอนนี้ ผ่านไปแล้วกว่า 4 สัปดาห์ในการเรียนการสอน สิ่งที่เราได้สอนไปแล้วล้วนเป็นพื้นฐานของการเรียนและการทำงานในอนาคต ทั้ง Version control using GIT, HTML and CSS สอนโดย <Badge type="info">Bowwie Maneeporn</Badge> และ <Badge type="info">Boom Phattarapong</Badge> ในสัปดาห์ต่อไป สัปดาห์ที่ 5 เราจะสอน Ruby basic ซึ่งจะสอนโดย <Badge type="info">Roonglit Chareonsupkul</Badge>