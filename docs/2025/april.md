# April 2025

สวัดดีปีใหม่ไทยครับ หลังจากเหตุการณ์แผ่นดินไหวเดือนที่แล้ว ต้องบอกเลยว่าได้กลับบ้านยาว ๆ เดือนนี้อาจะมีอะไรอัปเดตน้อยไปนิด แต่ก็พอมีสิ่งดี ๆ อยู่บ้าง

## From Development to Production

**Tempify** ต้องบอกว่าโปรเจกต์นี้ผมก็พอจะมีส่วนร่วมมาตั้งแต่ต้น เนื่องจากโปรเจกต์นี้เราเอามาให้น้อง ๆ <Badge type="warning">Farm (May 2024)</Badge> ทำกัน ซึ่งก็ได้มีโอกาสไปช่วยบ้างเล็กน้อย และได้ไป Review ในแต่ละ Sprint ด้วย ก่อนจะถูกย้ายมาให้ทีม <Badge type="warning">Chlorophyll</Badge> ได้ทำต่อ ตั้งแต่ช่วงเปลี่ยนถ่ายทีม ผมก็ไม่ได้ไปช่วยทำโปรเจกต์อีกสักเท่าไหร่

กว่าจะได้กลับมาช่วยอีกครั้งก็ประมาณเดือนกุมภาพันธ์ที่ผมเสนอตัวขอไปช่วยเอาแอปพลิเคชันขึ้นสู่ App Store และ Play Store ซึ่งเริ่มตั้งแต่การแบ่ง Flavor หรือ ENV ของ แอปพลิเคชันให้รองรับการทำงานบน flavor ต่าง ๆ อย่าง DEV และ PROD พร้อมทั้งอัปเดตการตั้งค่าและข้อมูลพื้นฐานต่าง ๆ ของแอปอย่าง App name, App icon, Bundle ID ของแอป, Keystore สำหรับ Android รวมไปถึง App preview ทั้งส่วนของ iOS และ Android เลยทีเดียว

![Tempify App on Play Store](/images/2025/april/Tempify-Play-Store.jpeg)

และในเดือนนี้แอปพลิเคชัน [Tempify](https://tempify.in.th/) ก็ได้ขึ้นสู่ Production แล้วครับ แต่ตอนนี้ขึ้นได้แค่ของ [Play Store](https://play.google.com/store/apps/details?id=com.tempify.app) สำหรับชาว Android ก่อนนะครับ ส่วนขาว iOS รออีกสักนิด แล้วเราจะเจอกันอีกครั้งบน App Store เร็ว ๆ นี้

## GEAR Mor Dindaeng Boom Night 2025

ช่วงสิ้นเดือนที่ผ่านมาก็ได้ไปงาน GEAR Mor Dindaeng Boom Night 2025 หรือเรียกง่าย ๆ ว่างานศิษย์เก่าชาววิศวะ มข. นั่นเอง ซึ่งในงานนี้ก็ได้เจอเพื่อน ๆ พี่ ๆ น้อง ๆ ที่เราได้ร่วมทำกิจกรรมกันมาตลอด 4 ปีที่ผมเรียนอยู่ในรั้วมหาวิทยาลัยเลือดสีอิฐ บอกเลยว่าม่วนจอยมาก ๆ มอขอไข่ทำถึง ทำถึง

![GEAR Mor Dindaeng Boom Night 2025](/images/2025/april/gear-kku-2025.jpeg)

![GEAR 56 at GEAR Mor Dindaeng Boom Night 2025](/images/2025/april/gear56-kku-2025.jpeg)

![Taliw at GEAR Mor Dindaeng Boom Night 2025](/images/2025/april/taliw-gear-kku-2025.jpeg)
